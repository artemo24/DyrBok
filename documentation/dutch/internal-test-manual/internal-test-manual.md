# Internal test handleiding

[English version of the internal test manual](/documentation/english/internal-test-manual/internal-test-manual.md).

De zogenaamde "internal test" is de eerste testronde voor een Android app. Jullie zijn de eerste groep testers die met de DyrBok app aan de slag gaan! Het installeren van de app werkt anders dan je gewend bent: je begint niet in Google Play (de standaard app store van Android), maar door op de link te klikken in de e-mail die je hebt ontvangen. Na de installatie vraag je toegang tot de app en nadat een van de applicatiebeheerders je verzoek heeft goedgekeurd, kun je de app echt gaan gebruiken.

## Klik op de link in de e-mail

In de e-mail over de internal test staat de link om te beginnen met de installatie van de app.

## Download de app van Google Play

Nu kom je in een speciaal scherm van Google Play (de standaard app store van Android):

<img alt="Internal test - Google Play klik op download." src="https://raw.githubusercontent.com/artemo24/DyrBok/main/documentation/dutch/internal-test-manual/google-play-internal-test-download.png" width="672">

Klik op de link "download deze dan via Google Play" om verder te gaan met de installatie.

## Installeer de app van Google Play

Vervolgens zie je de internal test versie van de DyrBok app in Google Play:

<img alt="Internal test - Google Play klik op install." src="https://raw.githubusercontent.com/artemo24/DyrBok/main/documentation/dutch/internal-test-manual/google-play-internal-test-install.png" width="672">

Klik op de knop Installeren om de app op je telefoon (of tablet) te installeren. Onder de knop staat de waarschuwing "Deze app is bedoeld voor ontwikkelaarstests en is mogelijk onveilig of instabiel." We hebben de app zo goed mogelijk getest, maar het is zeker mogelijk dat er bij iemand iets misgaat. Voel je zeker niet verplicht om mee te doen aan deze test. Wel kunnen we zeggen dat we ons niet voor kunnen stellen dat de app onveilig is. In het ergste geval doet de app het niet, maar ook in dat geval zal je telefoon verder goed blijven werken. Voor technisch ondersteuning kun je altijd direct contact opnemen met Harm en Freek (ontwikkelaar app), of een e-mail sturen naar dyrbok@dierenasielleiden.nl.

## Open de app

Na installatie kun je de app starten door op de Openen knop te klikken (of door op het DyrBok icoontje te klikken in de lijst met apps op je telefoon):

<img alt="Internal test - Google Play klik op open." src="https://raw.githubusercontent.com/artemo24/DyrBok/main/documentation/dutch/internal-test-manual/google-play-internal-test-open.png" width="672">

## Inloggen in de app

Als je de app voor de eerste keer start, wordt gevraagd met welk Google/Gmail account je wilt inloggen. Kies het account waarmee je wilt inloggen in de DyrBok app:

<img alt="DyrBok login - selecteer Google account." src="https://raw.githubusercontent.com/artemo24/DyrBok/main/documentation/dutch/internal-test-manual/dyrbok-login-select-google-account.png" width="672">

## Welkom bij de app

Na de eerste keer inloggen kom je in het welkomstscherm:

<img alt="DyrBok login - vraag om toegang." src="https://raw.githubusercontent.com/artemo24/DyrBok/main/documentation/dutch/internal-test-manual/dyrbok-ask-for-access.png" width="672">

## Vraag om toegang

Vul hier je telefoonnummer en e-mailadres in zodat de applicatiebeheerders kunnen zien dat je echt bij Dierentehuis Stevenshage werkt. Klik dan op de knop "Toegang voor vrijwilliger" of "Toegang voor medewerker". Nu kom je in je e-mailprogramma en kun je de voor jou gemaakte e-mail (waarin je om toegang tot de app vraagt) versturen:

<img alt="DyrBok login - vraag om toegang via e-mail." src="https://raw.githubusercontent.com/artemo24/DyrBok/main/documentation/dutch/internal-test-manual/dyrbok-ask-for-access-email.png" width="672">

## Wacht op de applicatiebeheerders

Als je de e-mail hebt verstuurd, is het even geduld hebben tot de applicatiebeheerders jouw aanvraag hebben behandeld. In de tussentijd kun je alvast wat mooie foto's maken van de fantastische asieldieren van Dierentehuis Stevenshage, zodat je die al klaar hebt om ze te delen met je collega's:

<img alt="DyrBok login - wacht op toegang." src="https://raw.githubusercontent.com/artemo24/DyrBok/main/documentation/dutch/internal-test-manual/dyrbok-ask-for-access-wait.png" width="672">

Sluit de app nu af. Als je een e-mail met goed nieuws terug krijgt van de applicatiebeheerders, kun je de app opnieuw starten en hoort het inloggen in de app vanzelf goed te gaan. Als je tegen problemen aanloopt bij het inloggen, kun je altijd direct contact opnemen met Harm en Freek (ontwikkelaar app), of een e-mail sturen naar dyrbok@dierenasielleiden.nl. Veel plezier met de DyrBok app!
