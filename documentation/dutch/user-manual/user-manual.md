# Gebruikershandleiding

[English version of the user manual](/documentation/english/user-manual/user-manual.md).
[Versión en español del manual de usuario](/documentation/spanish/user-manual/user-manual.md).

## Introductie: welkom bij de DyrBok app

Heel leuk dat je de DyrBok app wilt gebruiken (DyrBok is Noors voor dierenboek)! Met deze app kun je foto's van onze asieldieren bekijken en jouw foto's delen met alle vrijwilligers en medewerkers van Dierentehuis Stevenshage. Je kunt ook de beschrijvingen van de dieren lezen en zien welke dieren gereserveerd of geplaatst zijn. Als je foto's deelt, kunnen die eventueel ook gebruikt worden voor de [website](https://www.dierenasielleiden.nl/), het Beestenbende magazine en andere vormen van communicatie van Dierentehuis Stevenshage.

De achtergrondinformatie, adoptiestatus en de foto's van de asieldieren worden overgenomen van de [website](https://www.dierenasielleiden.nl/). Normaal gesproken zie je nieuwe asieldieren binnen één dag in de app.

Als je vragen hebt over of suggesties voor app of deze handleiding, neem dan a.j.b. contact met ons op via email: artemo.24.nl@gmail.com.

(Freek: later voor de screenshots de branch name "feature/manuals" nog vervangen door "main".)

## Inloggen

Je kunt inloggen met je Google/Gmail account. De eerste keer dat je de app gebruikt, krijg je de mogelijkheid om toegang te vragen tot de app. Eén van de applicatiebeheerders zal dan controleren of je voor Dierentehuis Stevenshage werkt. Na goedkeuring gaat het inloggen automatisch.

## Startscherm

Na het inloggen kom je in het startscherm:

<img alt="Startscherm van de app." src="https://raw.githubusercontent.com/artemo24/DyrBok/feature/manuals/documentation/dutch/user-manual/start-screen.png" width="672">

Hier kun je kiezen voor één van de vijf diersoorten: vogels, katten, honden, konijnen en knaagdieren. Ook kun je met de knop onderaan informatie over de app bekijken.

## Scherm met asieldieren van één soort

Na het kiezen van één van de vijf diersoorten, krijg je een lijst met asieldieren van deze soort te zien.

<img alt="Startscherm van de app." src="https://raw.githubusercontent.com/artemo24/DyrBok/feature/manuals/documentation/dutch/user-manual/pets-of-type.png" width="672">

De knoppen hebben verschillende kleuren:
- blauw voor beschikbare dieren;
- groen voor beschikbare dieren waar we nog foto's kunnen gebruiken (icoon: fotocamera);
- oranje voor gereserveerde dieren (icoon: huis met vraagteken) en
- rood voor geplaatste dieren (icoon: huis).

## Scherm met een asieldier en foto's

Door één van de asieldieren te kiezen, kom je in het scherm met foto's van dit dier:

<img alt="Startscherm van de app." src="https://raw.githubusercontent.com/artemo24/DyrBok/feature/manuals/documentation/dutch/user-manual/pet-photos.png" width="672">

Met de plus knop rechtsonder kun je eventueel je eigen foto's van dit asieldier toevoegen. Als je op de knop met de naam van het dier klikt, krijg je de omschrijving van dit dier te zien.

## Scherm met de omschrijving van een asieldier

In dit scherm kun je de omschrijving van het asieldier lezen:

<img alt="Startscherm van de app." src="https://raw.githubusercontent.com/artemo24/DyrBok/feature/manuals/documentation/dutch/user-manual/pet-description.png" width="672">

De DyrBok app is in verschillende talen beschikbaar. Alleen de omschrijving van de asieldieren wordt nog niet automatisch vertaalt en is alleen in het Nederlands beschikbaar. Op de [website](https://www.dierenasielleiden.nl/) kun je wel vertaalde versies van de omschrijvingen vinden.

## Spelletjes

Als je bovenaan het scherm met de asieldieren van één soort op de naam van de diersoort klikt, kom je in de quiz:

<img alt="Startscherm van de app." src="https://raw.githubusercontent.com/artemo24/DyrBok/feature/manuals/documentation/dutch/user-manual/pet-quiz-1.png" width="672">

In de quiz zie je telkens één naam en vier foto's. Klik op de juiste foto en je krijgt vier punten. Na twee goede antwoorden op rij krijg je zes foto's te zien en krijg je ook zes punten per goed antwoord. Na twee foute antwoorden op rij wordt het aantal foto's met twee verminderd.

Door nog een keer op de naam van de diersoort te klikken, kun je een alternatieve versie van de quiz spelen:

<img alt="Startscherm van de app." src="https://raw.githubusercontent.com/artemo24/DyrBok/feature/manuals/documentation/dutch/user-manual/pet-quiz-2.png" width="672">

Nu krijg je één foto te zien en een aantal namen. Klik nu op de juiste naam om punten te verdienen.

## Achtergrondinformatie van de app

In dit scherm kun je het doel en de geschiedenis van de app lezen. Daarnaast kun je zien met welk Google/Gmail account je bent ingelogd:

<img alt="Startscherm van de app." src="https://raw.githubusercontent.com/artemo24/DyrBok/feature/manuals/documentation/dutch/user-manual/app-description.png" width="672">
